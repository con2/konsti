## Ropecon 2023

Konstin kautta voi ilmoittautua pöytäroolipeleihin, larppeihin, turnauksiin, työpajoihin ja joihinkin muihin ohjelmanumeroihin.

Konstin käytössä auttavat pelitiski (Halli 3) ja rope/larp-tiski (eteläisen sisäänkäynnin aula).
Tiskeillä on myös tietokoneita, joilla Konstia voi käyttää.

## Miten Konstia käytetään?

Konsti on verkkosovellus, jota voi käyttää internet-selaimen avulla omalla älylaitteella tai tietokoneella.

### Tilin luominen ja sisäänkirjautuminen

[Ohjelmalistaa](/program/list) voi selata kirjautumatta sisään, mutta ohjelmaan ilmoittautumiseen vaaditaan käyttäjätili.
Aikaisempien vuosien käyttäjätilit eivät ole enää käytössä, vaan sinun on luotava uusi tili tämän vuoden tapahtumaa varten.

Uuden käyttäjätilin luomiseen tarvitset rekisteröintikoodin, joita on saatavilla pelitiskiltä (Halli 3), rope/larp-tiskiltä tai infosta (molemmat pääaulassa, eteläisen sisäänkäynnin luona).

Tilin pääset luomaan [Luo käyttäjätili -näkymästä](/registration).

Rekisteröintikoodi kannattaa pitää tallessa siltä varalta, että et pääsekään enää kirjautumaan sisään tunnuksellasi: sitä tarvitaan salasanan vaihtamiseen.
Rekisteröintikoodi näkyy ensimmäisen sisäänkirjautumisen yhteydessä sivuston ylälaidassa, ja sen löytää myöhemmin myös [profiilisivulta](/profile/profile).

### Ohjelman selaaminen

[Ohjelma-sivulla](/program/list) on listattu ohjelma, johon Konstissa voi ilmoittautua. Jos jonkin ohjelmanumeron ilmoittautuminen ei ole alkanut, ohjelman
esittelyteksissä näkyy, milloin ilmoittautuminen on avoinna ja onko kyseessä arvonta vai suorailmoittautuminen.

Ohjelmalistauksesta näet myös muita tietoja, esimerkiksi ohjelman keston, sijainnin ja esteettömyystiedot. Lisäksi
Konsti näyttää, kuinka monta osallistujaa on ilmoittautunut ja kuinka monta vielä mahtuu mukaan.
Kun käytössä on suorailmoittautuminen, päivittyy ilmoittautuneiden lukumäärä reaaliaikaisesti. Mikäli käytössä on arvontailmoittautuminen (käytössä pöytäroolipeleissä)
ja ilmoittautumisaika on vielä käynnissä, ilmoittautuneiden pelaajien lukumäärä ei muutu vielä arvontaan ilmoittautumisen yhteydessä, vaan päivittyy vasta, kun paikat on arvottu.

### Suosikkiohjelma

Ohjelmanumeron tallentaminen suosikkeihin on kätevä tapa merkitä muistiin kiinnostavaa ohjelmaa. Voit lisätä ohjelmanumeron
suosiksi ohjelmalistasta painamalla ohjelman tietolaatikon oikeassa yläkulmassa olevaa sydänikonia. Suosikkilistaan tallennetut
ohjelmanumerot löydät [Oma ohjelmani](/program/myprogram) -näkymästä.

### Ryhmät

Pöytäroolipeleihin voi ilmoittautua myös ryhmänä. Silloin arvonta-algoritmi sijoittaa kaikki ryhmän jäsenet samaan peliin
(sikäli kun arpaonni suosii silloin kun ilmoittautuneita on enemmän kuin paikkoja). Voit luoda ryhmän [Ryhmä-näkymässä](/profile/group).
Samassa näkymässä voit myös liittyä olemassa olevaan ryhmään. Tätä varten tarvitset ryhmän perustajalta rekisteröitymiskoodin.

Vain ryhmän perustaja voi ilmoittaa ryhmän peleihin, eivät sen muut jäsenet.

Jos sinulla on jo suoria ilmoittautumisia peleihin, et voi luoda uutta ryhmää tai liittyä ryhmään.
Ryhmä-näkymässä listataan ne pelit, jotka estävät ryhmän perustamisen tai ryhmään liittymisen.

## Ilmoittautuminen

Jos ohjelmanumeron ilmoittautumisaika on käynnissä, näkyy sen tietojen alla Ilmoittaudu-painike. Jo tehdyn ilmoittautumisen voi perua joko [Oma ohjelmani](/program/myprogram) -näkymässä tai [Kaikki ohjelma](/program/list) -näkymässä.

Ilmoittautuminen on porrastettu ja ilmoittautumisten alkamisajat näet ohjelmalistasta
tai tästä ohjeesta.

Pöytäroolipeleihin ilmoittaudutaan arvonnan kautta ja jäljelle jääneet paikat täytetään ilmoittautumisjärjestyksessä. Muun ohjelman paikat täytetään ilmoittautumisjärjestyksessä.

## Roolipeleihin ilmoittautuminen

Konstin roolipeli-ilmoittautuminen tapahtuu kahdessa vaiheessa: arvonnassa ja suorailmoittautumisessa. Arvonnassa Konstin
algoritmi jakaa pelipaikkoja käyttäjien asettamien toiveiden mukaan. Arvontaan voi ilmoittautua neljä tuntia ennen kunkin
pelin alkua, paitsi lauantai- ja sunnuntaiaamujen peleihin jo edellisenä iltana.
Tässä ensimmäisessä vaiheessa kävijä pystyy ilmoittautumaan yhteensä kolmeen eri peliin
kutakin pelien alkamisajankohtaa kohti.

Arvontaan ilmoittautuminen kestää kaksi tuntia, minkä jälkeen Konsti sijoittaa ilmoittautuneet peleihin arpoen tarvittaessa
suosituimpiin peleihin pääsijät. Ilmoittautuminen sulkeutuu arvonnan jälkeen 15 minuutiksi: tämän vartin aikana käyttäjä voi tarkistaa,
mihin peliin on päässyt mukaan ja halutessaan osallistua sen jälkeen suoraan ilmoittautumiseen.

Suorailmoittautuminen alkaa 1 h 45 min ennen pelin alkua. Tässä vaiheessa on vielä mahdollista napata paikka
itseään kiinnostavasta pelistä niin kauan, kun siinä on vielä tilaa. Suorailmoittautumiseen voi osallistua, vaikka ei olisi osallistunut arvontaan.

Perjantain klo 16 ja klo 17 peleihin eli kahteen ensimmäiseen alkamisajankohtaan on ainoastaan suora ilmoittautuminen.

### Pyöröovipelit

Pyöröovipeleissä pelaajat voivat lähteä pelistä ja tulla siihen mukaan kesken pelin. Pyöröovipelin alkuun voi
ilmoittautua normaalisti, mutta kun peli alkaa, se näkyy koko kestoaikansa Konstin ilmottautumissivulla.

## Larppeihin ilmoittautuminen

Roolipeleistä poiketen larppien ilmoittautuminen on yksivaiheinen eikä sisällä arvontaa,
vaan larpit täytetään ilmoittautumisjärjestyksessä (suorailmoittautuminen).

Kaikkiin tänä vuonna Ropeconin ohjelmassa oleviin larppeihin ei ilmoittauduta Konstin kautta. Joihinkin larppeihin
ilmoittaudutaan rope/larp-tiskin kautta, sillä ilmoittautumisen yhteydessä pelaajat valitsevat oman hahmonsa ja heille jaetaan lisämateriaalia.

### Larppien ilmoittautumisten avautuminen

- Perjantain larpit: pe klo 15
- Lauantaiaamupäivän larpit: pe klo 18
- Lauantai-illan larpit: la klo 11
- Sunnuntain larpit: la klo 15

## Turnauksiin ilmoittautuminen

Konstissa turnausilmoittautuminen on myös yksivaiheinen eli paikat täytetään ilmoittautumisjärjestyksessä. Kaikkien
turnausten ilmoittautuminen ei välttämättä tapahdu Konstin kautta. Jos etsimääsi turnausta ei löydy Konstista etkä
tiedä, miten ilmoittautua siihen, voit kysyä neuvoa pelitiskiltä.

### Turnausilmoittautumisten avautuminen

- Perjantain turnaukset: pe klo 15
- Lauantain turnaukset: pe klo 18
- Sunnuntain turnaukset: la klo 18

### Yhteystietojen kysyminen

Turnausten ilmoittautumisen yhteydessä Konstissa saatetaan kysyä käyttäjältä myös nimeä ja yhteystietoja (sähköpostia ja puhelinnumeroa),
jotta turnausten voittajiin ja muihin mahdollisiin palkintojen saajiin saadaan myöhemmin yhteys.
Nämä tiedot eivät näy Konstissa muille käyttäjille, vaan ovat vain tiskeillä työskentelevien nähtävissä.
Tiskiläiset luovuttavat tarpeelliset yhteystiedot turnausten järjestäjille.

## Työpajoihin ja muuhun ohjelmaan ilmoittautuminen

Uusina ohjelmatyyppeinä Konstista löytyy vuonna 2023 myös työpajoja ja yksittäisiä muita ohjelmanumeroita. Näihinkin on
käytössä suorailmoittautuminen eli paikat täytetään ilmoittautumisjärjestyksessä.

### Työpajailmoittautumisten avautuminen

- Perjantaina klo 15, jos työpaja on perjantaina
- Perjantaina klo 18, jos työpaja on lauantaina alkaen viimeistään klo 14
- Lauantaina klo 9, jos työpaja on lauantaina alkaen klo 14 jälkeen
- Lauantaina klo 18, jos työpaja on sunnuntaina alkaen viimeistään klo 14
- Sunnuntaina klo 9, jos työpaja on sunnuntaina alkaen klo 14 jälkeen
