# Konsti FAQ

## Mistä saan apua Konstin käyttöön?

Vapaaehtoisemme Pelitiskillä ja Larp/Rope-tiskillä auttavat mielellään Konstin käytössä ja peleihin ilmoittautumisessa. Jos sinulla on siis kysyttävää Konstin käytöstä, älä epäröi nykäistä heitä hihasta tapahtuman aikana!

## Kuinka aloitan Konstin käytön?

Konstin käyttö kannattaa aloittaa rekisteröimällä itsellesi käyttäjätunnus: voit tehdä tämän vasemman yläreunan hampurilaisvalikon kautta löytyvällä Luo tili -sivulla. Rekisteröitymiseen tarvitset käyttäjätunnuksen, salasanan sekä rekisteröintikoodin. Tunnuksen luomisen jälkeen voit kirjautua sisään ja ilmoittautua peleihin.

Huomaathan, että aikaisempina vuosina käytössä olleet käyttäjätilit on poistettu käytöstä.

## Mistä saan rekisteröintikoodin?

Rekisteröintikoodeja saa Ropeconissa Pelitiskiltä (Halli 3) ja Rope/Larp-tiskiltä (Pääaula, Eteläinen sisäänkäynti). Käyttäjätilin voi siis käytännössä luoda vasta Ropeconissa.

## Kuinka vaihdan salasanani?

Jos salasanasi on hukkunut, voit vaihtaa sen rekisteröintikoodisi ja käyttäjätunnuksesi avulla Pelitiskillä tai Larp/Rope-tiskillä.

## Minulla ei ole mobiililaitetta, kuinka ilmoittaudun?

Pelitiskiltä ja Larp/Rope-tiskiltä on mahdollista saada Konstiin rekisteröitymistä ja peleihin ilmoittautumista varten hetkellisesti lainaan muutamia tablettitietokoneita. Voit kirjautua sisään Konstiin näillä laitteilla käyttäen omaa käyttäjätunnustasi ja salasanaasi - muistathan kirjautua ulos Konstista ennen laitteen palauttamista tiskille!

## En löydä peliä / turnausta X Konstista?

Olethan tarkistanut, että valittuna on etsimääsi peliä vastaava ohjelmatyyppi? Ohjelmatyypin valinta vaikuttaa paitsi pelilistaan, mutta myös esimerkiksi omien ilmoittautumisten pelilistaan Omat pelit -osiossa. Niin ikään kannattaa tarkistaa myös, mikä tägi on valittuna.

Jos peliä ei kuitenkaan millään löydy Konstista, voi myös olla, ettei kyseiseen roolipeliin, larppiin tai turnaukseen ilmoittauduta Konstin kautta, vaan jotain muuta kautta. Epäselvissä tapauksissa kannattaa varmistaa asia kysymällä neuvoa Pelitiskiltä tai Larp/Rope-tiskiltä, niin ilmoittautumistapa selviää!

## Miksi en pysty liittymään ryhmään/luomaan ryhmää?

Jos sinulla on jo olemassa olevia suoria ilmoittautumisia peleihin, et voi luoda uutta ryhmää tai liittyä ryhmään. Ryhmä-näkymässä listataan ne pelit, jotka estävät ryhmän perustamisen tai ryhmään liittymisen.

## Miksen päässytkään peliin, johon ilmoittauduin?

Roolipelien kohdalla käytössä on kaksivaiheinen ilmoittautumissysteemi, jossa ensin ilmoittaudutaan mukaan arvontaan: tämä ei siis vielä takaa paikkaa valittuun peliin, vaan tarkoittaa, että olet mukana algoritmin suorittamassa paikkojen jaossa. Kun tämä alustava paikkajako on ohi, voi joskus ikävä kyllä etenkin suosituimpien pelien kohdalla käydä niin, että kaikki eivät pääsekään mukaan haluamiinsa peleihin. Arvonnan jälkeen on kuitenkin vielä mahdollisuus päästä mukaan johonkin toiseen peliin suorailmoittautumisen kautta.

## En pääsekään peliin johon ilmoittauduin, mitä teen?

Jos et jostain syystä pääsekään peliin tai turnaukseen, johon olet jo ilmoittautunut Konstin kautta, kannattaa ilmoittautuminen perua mahdollisimman pian: näin joku toinen peliin haluava saattaa vielä ehtiä nappaamaan itselleen perumasi paikan!
